### 1. ฉีดวัคซีนป้องกันโควิดได้หรือไม่/กินยากันชักฉีดได้หรือไม่ ฉีดวัคซีนตัวไหนดี
- ผู้ป่วยโรคลมชักและผู้ที่รับประทานยากันชักสามารถฉีดวัคซีนป้องกันโรคโควิด-19 ได้ตามปกติ
- ปัจจุบันยังไม่มีคำแนะนำชนิดของวัคซีนป้องกันโรคโควิด-19 สำหรับผู้ป่วยโรคลมชักเป็นพิเศษ สามารถฉีดได้ทุกชนิด
- ไม่จำเป็นต้องหยุดยากันชักก่อนและหลังเข้ารับวัคซีนป้องกันโรคโควิด-19

คำแนะนำ หลังฉีดวัคซีนอาจจะมีไข้ในผู้ป่วยบางราย แนะนำให้รับประทานยาลดไข้และเฝ้าระวังอาการชักที่อาจจะถูกกระตุ้นจากไข้

### 2. หากมีความถี่ของอาการชักเพิ่มขึ้นหรืออาการชักแย่ลงควรทำอย่างไร
- หลีกเลี่ยงปัจจัยกระตุ้นการชัก เช่นการขาดยา อดนอน ความเครียด อาการไข้
- ถ้ามีอาการชักต่อเนื่องไม่หยุดเอง แนะนำเข้ารับการรักษาเบื้องต้นที่โรงพยาบาลใกล้บ้านท่าน
- โทรปรึกษาที่ ศูนย์โรคลมชัก โรงพยาบาลจุฬาลงกรณ์ 02-256-4000 ต่อ 80726 หรือ Hotline ศูนย์โรคลมชัก 062-880-5373 (ในเวลาราชการ)

