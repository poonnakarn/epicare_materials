### 1. ก่อนติดต่อขอรับยาทางไปรษณีย์ (ส่ง 7-eleven) ต้องดำเนินการเรื่องสิทธิ์การรักษาอย่างไร
- สำหรับสิทธิ์ประกันสุขภาพถ้วนหน้า (30 บาทรักษาทุกโรค), ประกันสังคมที่ส่งตัวจากโรงพยาบาลอื่น จะต้องติดต่อขอใบส่งตัวจากโรงพยาบาลต้นสังกัดก่อน
- ในกรณีที่ใบส่งตัวเดิมหมดอายุ หรือการส่งตัวครั้งแรก จะมีเจ้าหน้าที่ติดต่อไป เพื่อขอให้ส่งเอกสารทางช่องทาง LINE หรือ Facebook
*หมายเหตุ* กรณีสิทธิ์มีปัญหา หรือไม่สามารถใช้สิทธิ์ได้ ผู้ป่วยจะต้องชำระค่าใช้จ่ายเอง

### 2. มีนัดพบแพทย์ ต้องการมาพบตามวันนัดจะเดินทางมาได้หรือไม่ หากไม่สะดวกเดินทางมาโรงพยาบาล ควรทำอย่างไร
- คลินิกโรคลมชักเปิดให้บริการในวันจันทร์และอังคารตามเดิม ควรมาถึงคลินิกก่อนเวลา 14.00 น.
- ทางโรงพยาบาลได้เพิ่มช่องทางการส่งยาทางไปรษณีย์ และการมารับยาที่โรงพยาบาลโดยไม่พบแพทย์ กรุณาติดตามข้อมูลในช่องทางการประชาสัมพันธ์ของโรงพยาบาลและคลินิกโรคลมชัก
*หมายเหตุ* นโยบายอาจมีการเปลี่ยนแปลง ขึ้นกับสถานการณ์การแพร่ระบาดของโรคโควิด-19 ในขณะนั้น

### 3. ติดต่อขอรับยาทางไปรษณีย์ (ส่ง 7-eleven) กรอกข้อมูลใน google form แล้ว แต่ไม่ได้รับการติดต่อจากแพทย์ ควรทำอย่างไร
- ในกรณีที่ไม่ได้รับการติดต่อจากแพทย์หรือเจ้าหน้าที่ใน 1 สัปดาห์ กรุณาติดต่อที่
	- ศูนย์โรคลมชัก โรงพยาบาลจุฬาลงกรณ์ 02-256-4000 ต่อ 80726
	- Hotline ศูนย์โรคลมชัก 062-880-5374 (ในเวลาราชการ)

### 4. ติดต่อขอรับยาทางไปรษณีย์ (ส่ง 7-eleven) และได้รับการติดต่อจากแพทย์แล้ว แต่ไม่ได้รับข้อความแจ้งเตือน ควรทำอย่างไร
- ในกรณีที่ไม่ได้รับข้อความแจ้งเตือน กรุณาติดต่อที่
	- ศูนย์โรคลมชัก โรงพยาบาลจุฬาลงกรณ์ 02-256-4000 ต่อ 80726
	- Hotline ศูนย์โรคลมชัก 062-880-5374 (ในเวลาราชการ)

### 5. ติดต่อขอรับยาทางไปรษณีย์ (ส่ง 7-eleven) ได้รับการติดต่อจากแพทย์และได้รับข้อความแจ้งเตือนในโปรแกรม Chula Care แล้ว แต่ไ่ได้รับการติดต่อจากเภสัชกร ควรทำอย่างไร
- ในกรณีที่ไม่ได้รับการติดต่อจากเภสัชกร กรุณาติดต่อที่ ห้องยา ภปรชั้น 3 โทร 02-256-5410
### 6. ติดต่อขอรับยาทางไปรษณีย์ (ส่ง 7-eleven) ได้รับการติดต่อจากแพทย์และเภสัชกรแล้ว แต่ไม่ได้ข้อความแจ้งเตือนให้ชำระเงินและเลือกช่องทางการจัดส่ง ควรทำอย่างไร
- ในกรณีที่ได้รับการติดต่อจากแพทย์และเภสัชกรแล้ว แต่ไม่ได้รับข้อความแจ้งเตือนให้ชำระเงินและเลือกวิธีจัดส่ง กรุณาติดต่อที่ Chula Care call center โทร 02-256-4699 (ในเวลาราชการ)
### 7. ติดต่อขอรับยาทางไปรษณีย์ (ส่ง 7-eleven) ชำระเงินในโปรแกรม Chula Care แล้ว แต่ไม่ได้รับยา ควรทำอย่างไร
- ในกรณีที่ชำระเงินในโปรแกรม Chula Care แล้วแต่ไม่ได้รับยา กรุณาติดต่อที่ Chula Care call center โทร 02-256-4699 (ในเวลาราชการ)

### 8. ต้องการใบเสร็จรับเงินตัวจริงเพื่อไปเบิกค่ารักษาพยาบาล ควรทำอย่างไร
- ปัจจุบันสามารถมารับใบเสร็จได้ที่แผนกการเงิน โรงพยาบาลจุฬาลงกรณ์เท่านั้น ยังไม่สามารถจัดส่งทางไปรษณีย์

### 9. ใบรับรองแพทย์สามารถจัดส่งทางไปรษณีย์ได้หรือไม่
- ปัจจุบันสามารถจัดส่งใบรับรองแพทย์ทางไปรษณีย์ได้แล้ว กรุณาแจ้งแพทย์ขณะที่สอบถามอาการทางโทรศัพท์